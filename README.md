Το έργο μας έχει τίτλο

"Πλοήγηση ρομποτικού οχήματος μέσω κινητού τηλεφώνου"

Η ιδέα μας

Στην έργο αυτό θα κατασκευαστεί ένα μικρό πρότυπο όχημα το οποίο θα κινείται στο χώρο με εντολές που θα λαμβάνει από ένα κινητό τηλέφωνο μέσω bluetooth. Έτσι στην περιοχή εμβέλειας των σημάτων επικοινωνίας θα μπορεί να ακολουθεί μια επιθυμητή πορεία που θα ορίζει ο χειριστής του κινητού τηλεφώνου, θα αποφεύγει εμπόδια κ.α

Η ομάδα που θα ασχοληθεί με την υλοποίηση του έργου, θα αποτελείται από μαθητές της Γ Γυμνασίου Σκουτάρεως Σερρών.

Σκοποί και Στόχοι

Στο πλαίσιο υλοποίησης του έργου οι μαθητές 

1. Θα μάθουν τη λειτουργία των κινητήρων DC και θα εμβαθύνουν σε έννοιες της μηχανικής, όπως γωνιακή και γραμμική ταχύτητα, ροπή κ.α
2. Θα αποκτήσουν δεξιότητες συναρμολόγησης ενός μικρού οχήματος.
3. Θα κατανοήσουν κάποιες από τις λειτουργίες των ηλεκτρικών κυκλωμάτων καθώς θα κατασκευάσουν κύκλωμα σε ράστερ.
4. Θα γνωρίσουν στοιχεία από τη δομή και τη λειτουργία των μικροελεγκτών.
5. Θα μάθουν να χρησιμοποιούν το κινητό τηλέφωνο ως εκπαιδευτικό εργαλείο.
6. Θα χρησιμοποιήσουν εκπαιδευτικά εργαλεία δημιουργίας και επεξεργασίας εικόνας για να παρουσιάσουν το έργο τους.
7. Θα μάθουν να συνεργάζονται στο πλαίσιο της ομάδας και να λύνουν τα προβλήματα που θα δημιουργηθούν.

