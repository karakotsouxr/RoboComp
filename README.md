Το έργο μας έχει τίτλο

"Έλεγχος και πλοήγηση μικρού ρομποτικού οχήματος μέσω κινητού τηλεφώνου"

Η ιδέα μας

Στην έργο αυτό θα κατασκευαστεί ένα μικρό πρότυπο όχημα το οποίο θα κινείται στο χώρο με εντολές που θα λαμβάνει από ένα κινητό τηλέφωνο μέσω bluetooth. Έτσι, θα μπορεί να  ακολουθεί μια επιθυμητή πορεία στην περιοχή εμβέλειας των σημάτων επικοινωνίας, που θα ορίζει ο χειριστής του κινητού τηλεφώνου, αποφεύγοντας εμπόδια, κάνοντας ελιγμούς, αναστροφές κ.τ.λ 

Η ομάδα που θα ασχοληθεί με την υλοποίηση του έργου, θα αποτελείται από μαθητές της Γ Γυμνασίου Σκουτάρεως Σερρών σε  συνεργασία με τη Δημόσια Κεντρική Βιβλιοθήκη Σερρών.

Σκοποί και Στόχοι

Στο πλαίσιο υλοποίησης του έργου οι μαθητές 

1. Θα μάθουν τη λειτουργία των κινητήρων DC και θα εμβαθύνουν σε έννοιες της μηχανικής, όπως γωνιακή και γραμμική ταχύτητα, ροπή κ.α
2. Θα αποκτήσουν δεξιότητες συναρμολόγησης ενός μικρού οχήματος.
3. Θα κατανοήσουν κάποιες από τις λειτουργίες των ηλεκτρικών κυκλωμάτων καθώς θα κατασκευάσουν κύκλωμα σε ράστερ.
4. Θα γνωρίσουν στοιχεία από τη δομή και τη λειτουργία των μικροελεγκτών.
5. Θα γνωρίσουν το περιβάλλον προγραμματισμού του μικροελεγκτή και θα υλοποιήσουν εφαρμογή για το έργο τους
6. Θα χρησιμοποιήσουν το κινητό τηλέφωνο ως εκπαιδευτικό εργαλείο μαθαίνοντας για τη δημιουργία εφαρμογών (apk) στο λειτουργικό σύστημα του κινητού. 
7. Θα χρησιμοποιήσουν εκπαιδευτικά εργαλεία δημιουργίας και επεξεργασίας εικόνας και video για να παρουσιάσουν το έργο τους.
8. Θα μάθουν να συνεργάζονται στο πλαίσιο της ομάδας και να λύνουν τα προβλήματα που θα δημιουργηθούν.

Για την υλοποίηση αυτού του έργου θα χρειαστούν

1. Υλικά για την κατασκευή μικρού οχήματος (σασί, κινητήρες, ρόδες κ.α)
2. Μικροελεγκτής Arduino
3. Μικρό breadboard (ράστερ)
4. Απλά ηλεκτρονικά εξαρτήματα (καλώδια, διακόπτες, αντιστάτες, led κ.α)
5. Bluetooth module για Arduino
6. DC motor driver module

Κόστος κατασκευής (εκτίμηση)

1. Arduino Uno ReV3 40€
2. Shield for Arduino 7€
3. Jumper Wires 3€
4. Smart Robot Chassis ( 2 Wheels) 15€
5. L293D Motor Driver Shield 7€
6. BluetoothModule 8 €
7. Διάφορα εξαρτήματα ηλεκτρονικών (αντιστάσεις, led, διακόπτες κτλ) 15 €
9. Κουτί με θέσεις για φύλαξη εξαρτημάτων 7 €
10. Διάφορα μικρά εργαλεία (κόφτης, μυτοτσίμπιδο, κατσαβίδι μικρό κ.α) 30 €
